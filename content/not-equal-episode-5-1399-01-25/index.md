---
title: "نامساوی – اپیزود ۵"
path: blog/not-equal-episode-5
tags: [podcast]
cover: ./cover.jpg
date: 1399-01-25
excerpt: سلام، امیدوارم صدای ما را از پس دیوارهای بلند این زندان بزرگ بشنوید…
---

در این اپیزود به جنبش‌های برابری‌خواه از فلسفه تا عمل‌هاشون پرداختیم و درمورد تبعیض‌ها جنسی حرف زدیم.

مصاحبه‌ی پس کوچه
Eendo – Eshgh_e_Aasemaani
معصومه ساجدی
رقابت حسن روحانی در دانشگاه
تبعیض جنسیتی و فمینیسم
مقصر نشان دادن فرد قربانی تجاوز
فرهنگ عامه – ایرادبند
کرامت – کیوسک
خشونت خانگی علیه مردان
تبعیض جنسیتی در مترو
کتک زدن مردان در واگن مترو بانوان
کرونا و تبعیض جنسیتی
سربازی – سندی
درد مشترک
عشق سرعت – کیوسک
صبح آزادی – کیوسک

<iframe src="https://castbox.fm/app/castbox/player/id2195745/id238350676?v=8.22.11&autoplay=0" frameborder="0" width="100%" height="500"></iframe>

متن کامل:

اپیزود ۵ – نامساوی

درود، شب و روز برتون خوش، صالح هستم و شما به باصالح گوش میکنید

باصالح از دید من خیلی شبیه به قالب رایج پادکست‌ها نیست، موضوع، ایده و یا هدف خاصی نداره
هر از گاهی فقط دلم میخواد حرف بزنم و چیزایی که بهشون فکر میکنم رو با آدم‌های دیگه در میون بذارم. علاوه بر کل این پادکست، اپیزودها هم احتمالاً موضوع خاصی نداشتن تا حالا و از هر دری صحبت میکردیم…

ولی توی این اپیزود، قراره درمورد برابری، جنبش‌های برابری خواه و آزادی گفت‌وگو کنیم شاید زیر چشمی نگاهی هم به ساختار اجتماع انداختیم.

بریم ببینیم چه در پیشه…

فمنیسم چیست؟

— مصاحبه‌ی پس کوچه

در میان تلاش‌های اخیر جهت راضی کردن مردم برای عدم شرمندگی از برچسب “فمینیست بودن” و بحث بر سر معنای “فمینیسم” و پاسخ به این پرسش که چه کسی در نهایت تعریف فمینیسم را تعیین می‌کند، تصمیم گرفتم که مطالعه‌ای بر تاریخ کلمه فمینیسم داشته باشم. یافته‌هایم ممکن است شما را متعجب کند، به خنده وا دارد و حتی کمی متأثر کند. در اینجا یک تاریخ مختصر و البته غیر جامع از کاربرد کلمه فمینیسم ارائه می‌دهم.

موج اول فمینیسم، بخش ۱: قرن نوزدهم

بر اساس دانشنامه جهان جدید، ریشه‌های اولیه کلمه، شامل دو بخش می‌شود که فمینیست‌ها، درست یا غلط، اغلب با آن مرتبط می‌شوند، فرانسه و سوسیالیسم. در حقیقت، ترجمه فرانسوی کلمه فمینیسم برای اولین بار توسط سوسیالیست فرانسوی، چارلز فور-یه، در سال ۱۸۳۷ برای توصیف رهایی از قید و بند زنان که او برای آینده آرمانی خود تصور میکرد، استفاده شد. اولین کاربرد انگلیسی مستند این کلمه، به سال ۱۸۵۲ و یک مجله پر تیراژ نقد و بررسی پیشرفت‌های کشاورزی، بازرگانی و صنعتی که در ایالت‌های جنوبی آمریکا منتشر می‌شد، برمی‌گردد.

در این زمان، زنان اصلاح‌طلب هنوز برای جنبش خود تئوری‌ای برنگزیده‌اند. با این حال، نمی‌توان گفت که با بی‌باکی کمتری نسبت به هم‌یاران مرد خود رو به جلو گام برمی‌دارند. تا امروز، توجه ما بیشتر بر روی خانم ای.او.اسمیت متمرکز شده است، کسی که گفته می‌شود جزو میانه‌روترین اصلاح‌طلبان فمینیست است. اگرچه نمونه‌های نسبتاً قابل قبولی از تندروهای دیگر، در گزارش‌های متعدد کنوانسیون زنان، علنی شده‌اند.

موج اول فمینیسم، بخش ۲: اوایل قرن ۲۰

به تأیید واژه‌نامه انگلیسی آکسفورد کلمه “فمینیست” اولین بار در اواخر سده ۱۸۰۰ پدیدار شد. اما براساس برخی مستندات می‌دانیم که در سال ۱۹۱۴، همچنان بر سر این کلمه ابهاماتی وجود داشت. رابسو-نیان، در مقاله‌ای که در این سال در روزنامه‌ای در شمال کارو-لینا منتشر شد، تصورغلطی که تا امروز نیز محل بحث‌های فمینیستی ‌است را به اختصار تصحیح می‌کند: “از ما سؤال می‌شود که فمینیسم چیست؟ تصور می‌شود این یک کلمه جدید برای توصیف زن به عنوان وجه تمیزی بر رفتار زنانه است. اما درواقع فمینیسم کلمه‌ای است که مظهر حقوق زن است.”

در همان سال نیویورک تایمز مقاله‌ای جامع‌تر از مشخصه‌های فمینیسم به قلم کری چِپ‌من‌کَت، فعال حق رأی زنان، منتشر کرد:

“فمینیست چیست؟ یک شورش جهانی در برابر همه موانع ساختگی‌ای که قوانین و آداب و رسوم بین آزادی زنان و نوع بشر به وجود می‌آورند. از سرشت درونی روح هر زنی به وجود می‌آید که خدا او را برابر، همکار و همراه مردان خانواده‌اش قرار داده، نه برده، خدمتکار، وابسته یا بازیچه آنها.”

یک قرن پیش، در سال ۱۹۱۵، واشنگ‌تُن هِرُ-الد طی مصاحبه‌ای با افراد مختلف در مورد فمینیسم گفت که بسیاری از پاسخ‌ها ساده و روان نبودند. در این میان، یکی ازجواب‌های محبوب این بود: “فمینیسم نظریه برابری جنسیتی، اجتماعی، حقوقی و سیاسی است.” جالب است که این پاسخ، متفاوت از تعریف مدرن فمینیسم نیست.

با این حال، در سال ۱۹۱۷، بازیگر انگلیسی و فعال حق رأی زنان، بئاتریس فور-بس، یک توضیح بسیار متفاوت ارائه داد. بنا به مطلب منتشر شده در روزنامه ریدینگ ای‌گِل او فمینیسم را اینگونه تعریف کرده است: “سه اصل اساسی در جنبش عبارتند از: توسعه والاترین نوع تک‌همسری، به رسمیت شناختن استاندارد یگانه اصول اخلاقی و تعهد والدین به رعایت کردن منافع فرزندان”

از نظر من، این تعریف تنها اخلاقیات را ترسیم میکند، با این حال او این مطلب را در یک سخنرانی در جامعه فرهنگ اخلاق بروکلین (منطقه‌ای در نیویورک) با عنوان “فمینیسم چیست؟” ارائه کرد.

در همان سال مجله SMH در نقدی بر کتاب هوش زن از دبلیو ال جرج، به یک جمله از کتاب که به طرز حیرت آوری بازتاب‌دهنده سیاست‌های مدرن جنسیتی است، ارجاع‌ای داد: “مفهومی به عنوان مرد یا زن وجود ندارد، تنها اکثریت جنسیتی وجود دارد.” بر اساس نقد کتاب که توجه بیشتری به سبک نوشتن جورج می‌کند تا پرداختن به نکات اشاره شده توسط او، جورج معتقد است که یک فمینیست از یک فعال حق رأی، رادیکال‌تر است و نه تنها مایل به رسیدن به حقوق برابر برای زنان است، بلکه تعریف زن بودن یا مرد بودن را به چالش می‌کشد.

== آهنگ ==

موج دوم: ۱۹۵۰ تا ۱۹۹۰

تمرکز موج اول فمینیسم بیشتر معطوف به حق رأی بود، اما موج دوم فمینیسم (حدوداً از دهه ۶۰ تا دهه۸۰ میلادی) جنسیت را در صدر قرار می‌دهد. هرچند مورخان می‌گویند بخش بزرگی از مسائلی که آنها دنبال می‌کردند بیشتر بر سکسو-آلیته و حق باروری متمرکز بود.

هر چند انتشارکتاب «جنس دوم» سیمون دو بووار در فرانسه در سال ۱۹۴۹ گاهی به عنوان آغازگر موج دوم فمینیسم در نظر گرفته می‌شود، متن بنیادین دو بووار از فمینیسم، برآمده از فلسفه
«اگزیست‌آن‌سیالیسم»، بیان میکند که “یک شخص زن به دنیا نمی‌آید، بلکه زن می‌شود.”، ادعایی که حتی بسیاری از کارشناسان امروز را شوکه می‌کند. دو بووار در ابتدا خودش را از جنبش‌های زنان جدا کرد چرا که او معتقد بود اصلاحات اقتصادی راه حلی برای نابرابری جنسیتی است. با این حال، در سال ۱۹۷۲ او در مصاحبه‌ای با آلیس شوارتزر اظهار داشت که او به این نتیجه رسیده که در واقع یک فمینیست بوده است.

درجریان موج دوم فمینیسم، تعاریف قابل توجه ای پدید آمد، از جمله تعریف کنایه‌دار ماری شیرزِ نویسنده: “فمینیسم نظریه رادیکالی است که باور دارد زنان مردم هستند!” و همچنین توضیح فصیح آدریان ریچ،: “فمینیسم در نهایت به معنای نفی فرمان‌برداری ما‌‌ از پدرانمان است و تشخیص اینکه که دنیایی که آنها توصیف کرده‌اند تمام دنیا نیست! فمینیسم نشان می‌دهد ما کاملاً کمبودهایمان و تحریف‌های ایدئولوژی‌های ساخته مردان را تشخیص می‌دهیم و به فکر کردن و عمل کردن ورای آن ‌ها ادامه می‌دهیم .”

== آهنگ ==

موج سوم: ۱۹۹۰ به بعد

با روند سریعی به دهه ۹۰ می‌رویم، دوره‌ای که موج سوم فمینیسم برچیدن جنسیت و دیگر دسته‌بندی‌ها را به ارمغان آورد. موج سوم فمینیسم که ما در حال حاضر تجربه می‌کنیم (هر چند برخی از محققان گفته‌اند که ما در حال ورود به یک موج چهارم هستیم)، بر روی به چالش کشیدن دوقطب‌انگاری جنسیت و ایجاد فضا برای جامعه دگرباشان جنسی و دیگر جنبه‌های متفاوت در درون فمینیسم متمرکز شده است. در طول این زمان، فمینیسم به یک موضوع مورد توجه عموم مردم برای بحث تبدیل شده است. به نوعی که اوج استفاده از کلمه فمینیسم در کتاب‌ها، در سال ۱۹۹۵ رخ می‌دهد.

با اینکه فمینیسم عمومیت زیادی کسب کرده اما با واکنش‌های شدیدی نیز روبرو شده است. اعضای جنبش زنان علیه فمینیسم عکس‌هایی از خود همراه با پلاکاردهایی با محتوای اینکه چرا آنها در سال ۲۰۱۴ به فمینیسم احتیاجی ندارند، به اشتراک می‌گذارند. بسیاری از افراد معروف نیز به تازگی علیه فمینیسم سخنرانی کرده‌اند با بیان اینکه “بیش از حد قوی” یا “بیگانه” است. هر چند تعداد قابل توجهی نیز همچنین حمایت خود را ابراز می‌کنند.

در سال ۲۰۱۴، مجله تایم در یک نظرسنجی از خوانندگان، با نظر به اینکه اظهارات جمعی از افراد مشهور، از مایلی سای‌رِس گرفته تا تی‌لور سویفت، در مورد اینکه خود را فمینیست می‌دانند یا نه، باعث بی‌اهمیت جلوه دادن جنبش شده است، کلمه “فمینیست” را جزء کلماتی قرار داد که باید در سال ۲۰۱۵ استفاده آن در مجله را ممنوع کرد. پس از دریافت واکنش‌های شدید منفی به این پیشنهاد، تایم از اضافه کردن این کلمه در نظرسنجی عذرخواهی کرد.

اما فشار برای از بین بردن کلمه “فمینیسم” پابرجاست. به عنوان مثال، در توئیتر هشتگ زنان مخالف فمینیسم وجود دارد، با این استدلال که فمینیسم در واقع مانع برابری جنسیتی است.

==عشق آسمانی – 1:22 ==

چیزی که شنیدیم، نوشته‌ای بود از مجله‌ی بوستل که به دست معصومه ساجدی به فارسی برگردونده شده بود. اگر پیش از این هم درمورد فمینیسم جست‌وجو کرده باشید، احتمالاً براتون سؤال شده که چرا تعریف مشخص و دقیقی برای فمینیسم وجود نداره

فرانک عمیدی توی برنامه‌ی چشم‌انداز میگفت، زنها ۵۲ درصد جمعیت جهان هستن و این یعنی قشر بسیار بزرگ و متنوعی از ما انسان‌ها هستن، از گذشته، فرهنگ و سنت‌های مختلفی میان و نمیشه برای همه یک تعریف مشخص رو ارائه کرد و در مجموع میشه به مجموعه‌ای از فعالیت‌هایی که به کمتر شدن شکاف جنسیتی کمک کنه، فعالیت فمینیستی گفت

== حسن روحانی ==

«مرد که گریه نمی‌کنه». «اون ماشینه خیلی بد می‌رونه، حتماً راننده‌ش زنه». «ملی‌پوشان تیم فوتسال زنان در جام ملت‌های آسیا مردانه جنگیدند». «کسی کو بُوَد مهتر انجمن/ کفن بهتر او را ز فرمان زن» (فردوسی). این‌ها مثال‌هایی از قضاوت تنها بر اساس جنسیت و برترنشان‌دادن یک جنسیت بر جنسیتی دیگر است که در زبان و ادبیات ما وجود دارد.

تبعیض جنسیتی یا جنسیت‌زدگی (sexism) به معنای قضاوت یا تبعیض بر اساس جنسیت افراد است. در جنسیت‌زدگی خصمانه یا خشونت‌آمیز، مردسالاری بر ذهن فرد حاکم است و جنس زن را جنس «ضعیف» می‌داند. در این نگرش مرد به خود این حق را می‌دهد که حقوق زن را کم‌تر از حقوق خود بداند و حتی او را تحقیر کند. مثالی از این نگرش مردی است که در خانواده قدرت را در دست دارد و به زن اجازه‌ی تصمیم‌گیری در امور زندگی مشترک را نمی‌دهد.

جنسیت‌زدگی خیرخواهانه اما نگاه ملایم‌تری نسبت به زن دارد. این نگرش، زن را موجودی لطیف و شکننده می‌بیند و معتقد است زن به دلیل لطافت زنانه‌اش نیاز به مردی دارد که از او محافظت کند. ماحصل چنین دیدی این است که زن باید نقش‌ها و شغل‌های کلیشه‌ای و محدود را بپذیرد. در جوامع سنّتی‌تر دیده می‌شود که مرد خانواده کارکردن همسرش را لکه‌ی ننگی برای مردانگی خود می‌داند و این اجازه را به او نمی‌دهد. این نگرش باعث می‌شود زن برای اینکه لطافت زنانه‌اش را زیر پا نگذارد خشمش را در خود فرو بریزد و بروز ندهد. به علاوه مرد نیز گریه را برای خود عار می‌داند چرا که گریه مال زن است و زن، ضعیف. ممکن است برای بعضی‌ها عجیب باشد که در خانواده مرد نقش خانه‌داری را برعهده داشته باشد و زن معاش خانواده را تأمین کند، زنی هوادار سرسخت یک تیم فوتبالی باشد یا زنی فحش رکیک بدهد! این‌ها مثال‌هایی از جنسیت‌زدگی خیرخواهانه هستند که از جنسیت‌زدگی خصمانه رایج‌تر و مخرب‌تر است.

== wtf ==

پروفسورها پیتر گلیک و سوزان فیسک که در مقاله‌ای در سال ۱۹۹۶ دو رویکرد جنسیتی خصمانه و خیرخواهانه را مطرح کردند این دو نگرش را دارای یک هدف و اساس مشترک دانسته‌اند: «‌حفظ موقعیت برتر مردان در ساختار هرم قدرت اجتماعی». در هر دو نگرش زن موجودی ضعیف و ناتوان دیده می‌شود و تلاش‌ها در راستای محدودکردن حقوق و دامنه‌ی اختیارات آن‌هاست.

فمینیسم:

کلّیت فمینیسم خیلی ساده است: «همه‌ی انسان‌ها مستقل از جنسیت، رنگ پوست، نژاد، قومیت، دینی که با آن به دنیا آمده‌اند و هر چیز غیراکتسابی دیگر باید حقوق و فرصت‌های برابر داشته باشند.» هر انسانی چه مرد و چه زن حقوق برابری دارند. اشتباهی که بعضی‌ها دچار آن می‌شوند این است که برابری را با یکی‌بودن اشتباه می‌گیرند. بدیهی است که مرد و زن با هم تفاوت دارند.

هر کدام تفاوت‌های بیولوژیکی و هورمون‌های مختص به خود را دارند. هزاران سال قبل قدرت فیزیکی و بدنی نقش تعیین‌کننده‌ای در کسب موقعیت‌های اجتماعی داشت و از آن‌جا که مردان به طور کلّی قدرت فیزیکی بیشتری دارند قدرت اجتماعی بیشتری نسبت به زنان پیدا می‌کردند. اما امروزه ساختار جوامع بسیار تغییر کرده است و هورمون یا زور بازو نقش تعیین‌کننده‌ای در موفقیت یا رهبری ندارد؛ بلکه به عواملی مانند تلاش، خلاقیت، سواد و خیلی از عوامل دیگری بستگی دارد که «ریش‌داشتن یا نداشتن» جزو آن‌ها نیست.

هدف کلّی فمینیسم ازبین‌بردن نابرابری و تبعیض جنسیتی و مبارزه با نظام مردسالاری است. در بعضی از شغل‌ها دستمزد زن، کم‌تر از مردی با تجربه و توانایی یکسان است. زنان ۵۲٪ جمعیت دنیا را تشکیل می‌دهند و حدود دو سوم از کارهای دنیا را انجام می‌دهند؛ اما تنها یک‌دهم درآمد جهانی را به دست می‌آورند. در فرهنگ معیوب، انگشت اتهامات به سمت قربانی تجاوز جنسی گرفته می‌شود تا متجاوز. چه بسیار تجاوزهایی که به خاطر ترس از رفتن آبروی خانواده قربانی گزارش و پیگیری نمی‌شود.

فمینیسم در ایران:

در دوره‌ی قاجار، زنان در انزوا به سر می‌بردند و از تعامل با «محیط بیرون خانه» محروم بودند. آن‌ها فرمانبردار مرد خانواده و تسلیم وضعیت موجود بودند. از زمان مشروطه به بعد و در سایه‌ی جریان مدرنیته، جرقه‌های فمینیسم و احقاق حقوق زنان زده شد؛ به طوری که زنان در مبارزات مشروطه حضور فعالی پیدا کردند. اولین بار در سال ۱۳۴۱ در پی انقلاب سفید زنان حق رأی‌دادن پیدا کردند. یک سال بعد با تصویب قانون حمایت خانواده، زنان حق درخواست طلاق به دست آوردند و شرایط چندهمسری سخت‌تر شد. پس از انقلاب اسلامی ۱۳۵۷ بعضی از حقوقی که زنان قبلاً به دست آورده بودند مانند قانون خانواده، حق سقط جنین و اختیار در حجاب لغو شد. در سالیان اخیر شاهد تلاش‌هایی جدّی برای برقراری حقوق برابر زنان و مردان بوده‌ایم. اعتراض‌های مدنی برای بازنگری در قانون حجاب اجباری نمونه‌ای از این تلاش‌ها است. مرکز پژوهش‌های مجلس شورای اسلامی در گزارشی در سال ۱۳۹۴ طرح گشت ارشاد را ناموفق نامید و علت آن را فقدان مطالبه و خواست عمومی جامعه نسبت به حجاب اجباری عنوان کرد. در سال‌های گذشته مخالفان ورود زنان به ورزشگاه این خواسته را خواسته‌ی اکثریت جامعه نمی‌داستند. در ۲۱ شهریور ۱۳۹۶ طبق نظرسنجی‌ای که توسط مرکز افکارسنجی دانشجویان ایران (ایسپا) انجام گرفت ۶۱.۱ درصد مردم ایران موافق حضور زنان در ورزشگاه‌ها هستند.

امیدواریم مسئولان و حاکمان به خواست اکثریت جامعه توجه کنند و با احقاق حقوق زنان، نیمی از جمعیت کشور حضور فعال‌تر و سازنده‌تری در جامعه داشته باشند. در پرتو آزادی مدنی و حقوق و فرصت‌های برابر برای افراد جامعه، کشور با سرعت بیش‌تری در مسیر توسعه حرکت می‌کند.

فرهنگ عامه 2:33 – 3:49

تا اینجا درمورد ظلمی که به زنها روا داشته شده گفت‌وگو کردیم، ولی نمیتونیم بگیم درمورد برابری صحبت کردیم. هنوز درمورد ظلم‌هایی که به مردها میشه حرفی نزدیم.

توی مصاحبه‌ای که ابتدای این قسمت پخش شد، مصاحبه شونده‌ها دیدگاه متفاوتی از این چیزی که تا حالا گفتیم داشتند. احتمالاً از اینجا به بعد داستان یه مقدار کمک کنه به درک این داستان که چرا خیلی‌های تصمیم میگیرن حتی اگه کارهایی که میکنن یا ایده‌هایی که دارن مشابه نظریه‌ی کلی فمینسیت هاست، به خودشون برچسب فمینسیت بودن نزنن یا منتقد این ایده باشن.

اینجاست که میخوایم مرد ستیزی و فمینسیت بودن رو بیشتر بررسی کنیم و ببینیم آیا ارتباطی با هم دارن یا نه!

— کرامت ۱:۳۰ —

از دید من مشکل اینجاست که فمینست‌ها قرار بود دنبال برابری باشن ولی رفتارهای دوگانه‌ای میبینیم ازشون درمورد اتفاق‌های مشابهی که برای زنها و مردها می‌افته. چه خشونت خانگی، چه تجاوز، چه تبعیض چه هر اتفاق شوم و ناراحت کننده‌ی دیگه‌ای هم برای مردان می‌افته هم زنها.
بزرگی میگه آزادی و برابری هیچ وقت اتفاق نمی‌افته مگر اینکه برای همه باشه.

بذارید چند مورد از تبعیض‌هایی که علیه مردان هست رو هم ببینیم

— خشونت خانگی علیه مردان —

این پسر میگه که دوست دخترش در اتاق خوابش رو روش قفل کرده و رفته، مستعصل شده و دستگیره‌ی در رو کشیده ولی دستگیره کنده شده. به همین سادگی یکی اون رو توی خونه‌ی خودش زندانی کرده. اون مجبور میشه خودش رو از پنجره بندازه بیرون و آسیب زیادی میبینه و توی بیمارستان بستری میشه. توی تمام این مدت میهمان‌های برنامه به صحبت‌هاش میخندیدن

مجری میگه اگر به این مرد یک زن اینجا نشسته بود و اینا رو تعریف میکرد، میگفتید اون مرد هیولاست و باید زندانی بشه ولی چون مرده شما بهش میخندید!

مورد دیگه‌ای که همیشه باهاش مواجه هستیم توی اخبار هست، ۳۰ نفر کشته شدند که از این تعداد ۹ نفر زن و کودک بودند.

انگار یه نگاه جهانشمول به مردها هست که حقشون آسیب دیدن و خشونت دیدن هست.

یه جوک توی یه کانال خوندم چند وقت پیش که می‌گفت اگر زن‌ها دنیا رو اداره میکردند هیچ وقت کشورها با هم جنگ نمیکردن، نهایتاً قهر میکردن یا لج میکردن با هم…

من عاشق جوک‌ها هستم، یه دنیا حرف میشه پشتش پیدا کرد.

توی همین مورد اگر نگاه کنیم میبنیم یه پیشفرض خیلی ابتدایی این جوک اینه که دلیل خشونت‌ها و جنگ‌ها مردها هستن… اما اگر دقیق‌تر نگاه کنیم میبینیم دلیل اینکه جنایت‌های تاریخ رو حاکمان مرد انجام دادن این هست که بیشتر حاکمان تاریخ مرد بود.

– حاکمان زن ۲۷ درصد بیش از حاکمان مرد خشونت ورزیده‌اند

مقاله زیر خشونت حکمرانان زن را بررسی کرده و مدعی شده که آن‌ها خشونت بیش‌تری ورزیده‌اند و ذکر کرده کاترین کبیر، بودیکا، الیزابت یکم و ایزابلای یکم من‌جمله خشن‌ترین حاکمان دنیا بوده‌اند.

این مقاله توسط دفتر ملی پژوهش آمریکا و دانشگاه شیکاگو(nber) انجام شده است و دیلی‌میل آن را منتشر کرده است.

یا در مورد تجاوز، بیل‌بور توی یکی از استندآپ‌هاش میگه میدونید کجای تجاوز جالبه!؟ اینکه زنها یه طور رفتار میکنن انگار فقط برای اونها اتفاق می‌افته…

من تمام چیزهایی که درموردشون حرف زدیم توی این اپیوزد رو توی کانال و توضیحات این اپیزود میذارم، توی این استندآپ بیل‌بور درمورد زنی حرف میزنه که بهش تجاوز کرده…

از این حرف‌ها بسیاره ولی هرگز مردی که بگه یه زن بهم تجاوز کرده حتی اگر اثباتش کنه کسی جدیش نمیگیره و برای کسی مهم نیست. یه ویدیو میدیدم که یه دوربین مخفی ضبط کرده بودن داخل یه پاساز. توی قسمت اول یه پسر بود که درخواست رابطه‌ی جنسی میداد به یک دختر و دختر راضی نبود. به سرعت مردم جمع شدن و با ضد و خورد مرد رو جدا کردن، حتی وقتی می‌گفت همسرمه هم توی رفتار بقیه باهاش تأثیری نداشت… همون جا این بار دختره به پسره پیشنهاد میداد و پسر امتنا میکرد. هر کس رد میشد نهایتاً یه لبخند میزد و میرفت، دختره به زور متوسل شد تا نهایتاً یکی بهشون توجه کرد، اومد و به پسره گفت زده به سرت! دختره که خیلی خوبه!!

انگار یه چیز عجیبی توی ذهن هممون شکل گرفته که مردها خوک‌های کثیف و رزل هستن و زنها فرشته‌های مهربون. ویکی‌پدیا در این مورد نوشته:

دیدگاه جامعه عموماً تجاوز جنسی را جرمی تلقی می‌کند که علیه زنان است اما اخیراً تعداد بالای تجاوز به مردان موضوع بحث‌های اجتماعی شده‌است.[۱] فرد تجاوزکننده می‌تواند مرد یا زن باشد. اغلب مردانی که مورد تجاوز قرار می‌گیرند آن را پنهان می‌کنند زیرا اگر توسط یک مرد به آن‌ها تجاوز شود از طرف جامعه مورد تمسخر قرار می‌گیرند و برچسب همجنس‌گرایی به آن‌ها زده می‌شود[۲] و اگر هم تجاوزکننده زن باشد، مرد قربانی در صورت شکایت از زن تجاوزکننده حتی احتمال آن وجود دارد دارد که خودش به زندان بیفتد و در صورتی که مرد از خود مقاومتی نشان دهد از طرف دادگاه و جامعه متهم به خشونت علیه زنان می‌شود.

به گزارش دیدبان حقوق بشر سالانه بین ۱۰۰٬۰۰۰ تا ۱۴۰٬۰۰۰ مورد تجاوز مرد به مرد در زندان‌های آمریکا رخ می‌دهد[۵] و این درحالی است که طبق آمارهای پلیس فدرال آمریکا آمار تجاوز مردان به زنان در کل آمریکا حدود ۹۰٬۰۰۰ مورد است.[۶] مردان همچنین قربانی تجاوز جنسی در جنگ نیز هستند.[۷]

مردانی که قربانی تجاوز هستند در صورت شکایت شانس کمتری برای پیروزی در دادگاه دارند. برای مثال دبرا لافاوه معلم زنی بود که به شاگردان پسرش تجاوز کرده بود. دادگاه در نهایت رأی را به نفع وی صادر کرد.طبق آمارهای نه چندان رسمی از سال ۲۰۱۱ تا ۲۰۱۸ در ایالت کالیفرنیا ۲۳هزار تجاوز از سوی دختران به پسران صورت گرفته.[۱۱] موارد زیادی مشاهده شده که در حالتی که زن به مرد تجاوز کند و زن باردار شود، مرد موظف به پرداخت نفقه شده و این موارد حتی برای مردان قربانی که سن آن‌ها زیر سن قانونی هم بوده پیش آمده‌است!

اما بر خلاف مردان، زنها خیلی ساده‌تر میتونن اتهام تجاوز بزنند و حتی بدون اسبات کردن زندگی فردی رو برای همیشه نابود کنند. موارد بسیاری میتونید پیدا کنید از اتهام دروغین یا اشتباه تجاوز و مجازات‌های سنگین برای خطای نکرده…

– مردی ۲۸ سال را در زندان سپری کرد هنگامیکه زنی خواب دید که آن مرد به او تجاوز کرده است

در سال ۲۰۱۴ مشخص شد خونی که در محل جرم پیدا شده متعلق به فرد دیگری بوده است.

از این نمونه‌ها بسیاره ولی نمونه‌ای که حداقل من رو به فکر فرو برد، بلایی بود که سر استالمن اومد، اواخر ۲۰۱۹ شنیدیم که استالمن از بنیاد نرم‌افزار آزاد و MIT استعفا داده. به نظرم شک خبر از استعفای استیوجوابز از اپل هم بیشتره، استیوجوابز اپل رو ساخته بود، یک شرکت پیشرو ولی استالمن یک فرهنگ، یک جنبش و هزارن برنامه و به نظرم معنی عملی آزادی رو ساخته بود توی بنیان نرم‌افزار آزاد، خیلی بیشتر از یک شرکت بود…

در ۱۷ سپتامبر ۲۰۱۹ ریچارد استالمن در پاسخ به جنجال های پیش آمده پس از اظهار نظرش در مورد اتهام رابطه جنسی ماروین می‌نسکی (استاد فقید MIT) با ویرجینیا گیو-ره (یکی از قربانیان پرونده جفری اپستین) از MIT و بنیاد نرم افزار آزاد استعفا داد.

این متنی هست که ویکی‌پدیا نوشته و داستانش هم خیلی سر راست و کوتاه نیست ولی به صورت خلاصه، ماروین مینسکی به خاطر تجاوز به یک دختر ۱۷ ساله متهم میشه و خودکشی میکنه توی زندان، استالمن گفته نباید کسی به این سادگی محکوم بشه، انگار این دختر توی جایی کار میکرده که کارگرهای جنسی بودن توی یه جزیره‌ی تفریحی و ماروین هم رفته بوده اونجا، این دختر هم چندین سال بعد شکایت میکنه و چون اون موقع ۱۷ سالش بوده ماروین محکوم میشه. استالمن میگه خوب چرا باید این دختر اونجا می‌بوده و بدون اجبار مستقیم دست‌کم این کار رو کرده و فرق ۱۷ و چند ماه با ۱۸ سال چیه مثلاً و چرا بعد از این همه سال تصمیم گرفته ناراضی باشه…

خود ماروین که زندگیش نابود شد هیچ، استالمن که رهبر آزادی نرم‌افزار و یکی از مفیدترین افرادی هست که من میشناسم هم با هجوم افکار عمومی و حمله‌ی دوستان فمینیسم به این روز افتاد…

میبینیم که تمام ایده‌های زیبا عمل‌های زیبایی در پی ندارن انگار…

—

شرکت متروی تهران در حالی از 7 واگن قطارهای خویش، یک و نیم واگن از جلو و یک و نیم واگن از عقب به بانوان اختصاص داده و به صورت حکاکی بر روی شیشه به طور پررنگ بر روی درب ورودی بخش های جدا شده نوشته است «ویژه بانوان – Women Only» که جمعیت آقایان در بسیاری از اوقات و علی الخصوص ساعات اوج ازدحام مسافرین از چهار واگن بیشتر می گردد و به پنج واگن می رسد و بسیاری از آقایان در قسمت اختصاص داده به بانوان می ایستند و می نشینند. تکرار مداوم این جمله که «یک و نیم واگن از هر طرف قطار به بانوان گرامی اختصاص دارد و ورود آقایان به این بخشها ممنوع می باشد» از بلندگوهای ایستگاه های مترو و گماشتن 4 مامور با لباس های سبز رنگ در دو سر هر دو جهت ایستگاه های مترو برای برخورد و درگیر شدن با آقایان، نشان از توجه ویژه مسئولین مترو و شهرداری تهران به این موضوع و نهادینه کردن این فرهنگ دارد.

هر روزه در تقاطع مرزی واگن های مختلط با واگن ویژه بانوان شاهد درگیری و مواجهه های زشت و زننده ای از ماموران مترو با مردانی هستیم که به دلیل کمبود جا و همراه بودن با همسرشان می خواهند در قسمت اختصاصی زنان بایستند. مامورانی که موظف شده اند حتی به بهای توقف مضاعف مترو در ایستگاه و هدر رفت ده ها ثانیه از هزاران نفری که از مترو استفاده می کنند با آقایان درگیر شوند و به ادب و شخصیت آنها توهین نمایند.

این در حالیست که زنان و دختران به گونه ای آزادانه می توانند در سراسر مترو تردد داشته باشند و هر جایی که علاقه مند بودند بنشینند و با فراخ بال بیشتری در آن تردد داشته باشند. ولی پسرانی که از قضای روزگار «مرد» شده اند باید به خاطر جنسیت مذکر خویش، دچار محدودیت باشند. آنها همواره در فشار ازدحام جمعیت آقایان زجرکش می شوند و از پشت حائل شیشه ای، زنان و دختران جوانی را می بینند که در فضایی باز و خلوت می نشینند و در آن حال حسرت می خورند که چرا مرد شده اند و چرا باید متحمل انواع فشارهای قانونی، فرهنگی و اجتماعی باشند و اعتراضی نیز نکنند.

جدای این مطلب، توی اتوبوس هم من موارد بسیاری رو دیدم که خانم‌ها توی قسمت آقایون میشینن وقتی حتی جمعیت مردها زیاده و باید سر پا وایسدن ولی تا حالا ندیدم یه مرد توی قسمت خانوم ها بشینه حتی اگر مردونه پر باشه و قسمت زنها خالی…

بسیار پیش اومده که به من گفتن از جات پاشو برو جلو بشین ما بشینیم اینجا…

فرض کنید من برم به یکی از خانوم ها بگم پاشو بر عقب بشین من بشینم اینجا!

یک ویدیو دیدم که توی هند، مترو رو نگه داشتن و مردهایی که توی قسمت زنونه‌ی مترو هستن رو با کتک زدن و فحاشی بیرون میکنن. خنده‌ی زن‌هایی که دارن مردها رو میزنن و ترسی که توی چهره‌ی مردها دیدم، یکی از بلندترین فریادهایی بود که بی صدا توی سرم شنیدم…

کامنت‌های زیر اون ویدیو رو میخونم براتون

محسن:

نه خدایی دمشون گرم!خوب کاری میکنن….یعنی چی خب! جا ها مشخصه همه چی هم حساب و کتاب داره…چرا باید برن قاطی زنا بشن؟لابد یه کرمی دارن که اینا هم اینجوری قاطی میکنن دیگه….اصلا خودمونو بزاریم جای اینا وفکر کنیم زن یا مادر یا خواهر خود ماهم توی اون محیط باشن،چرا یه ادم غریبه بیاد تو این محیط مخصوص بانوان واحیانا تنش هم بخوره به تن ناموس ما؟

سامان:

بازم به غیرت هندیا- بعضی تو ایران غیرت رو خوردن هستشو تف کردن

علی‌اصغر:

اگه این مردها زنها رو تو مترو بغل میکردن کمتر بدن مردها به زنها میخورد تا این کتک کاری که زنها کردن

آتش‌پاره:

خاک عالم چرا همچین میکنن اینا اصلا حالشون خوب نیستاااااااااااااااااا زمانی که هرلباسی دلشون میخواد میپوشن و مدل مو میدن فکر حیا نیستن بعد مرده میره تو واگنشون یادشون میاد یارو رو غریب کش کنن عجببببببببببببب دنیایی شده ها

سودا:

اخیییییییی دلم خنک شد….ممنون جالب بود

مدرن تاکینگ:

حقشونه میرن توی واگن خانم ها! از بهترین ویدیوهایی بود که توی این سایت تا الان دیدم. ممنون

فائزه (نسرین سابق)

ایووووووووول خوشم اومد…بالاخره یکی پیدا شد آقایون رو بندازه بیرون!!!مرسی:)

سید طاها:

روش جالبیه برای فرهنگ سازی . هم علمیه هم عملیه و هم جواب میده …خیلی باحال بود .

فقط بارسا:

ای ول به غیرتشون!خوشم اومد!!!!!کدوم کشوره!؟

هرمز:

ولی ببینید زنها فقط دارن میزنن و حتی دارن میخندن موقع زدن و خوردن.:D

سیاوش:

این هندی ها واقعا بی شعورا این چه وضعیه حالا امد تو واگن این دیگه چه کاریه که میزنیش اگه جرم کرده بفرستش بازداشتگاه

علاوه بر این‌ها زنان برای جرمی مشابه یک مرد، مجازات کمتری میگیرند و هیچ فمینیست برابری خواهی تا کنون اعتراضی به هیچ کدوم از اینایی که گفتیم نکرده…

درمورد وضعیت تعطیلی اداره‌ها برای ویروس کرونا، چندتا از اعلامیه‌ها رو میخونم براتون

– دانشگاه آزاد

فقط کارکنان آقا در قسمت‌هایی که مراجعه‌ی دانشجو دارند به صورت شیفتی حضور خواهند داشت و بقیه‌ی قسمت‌ها تا پایان هفته تعطیل خواهد بود.

زبان‌های خارجه تهران مرکز:

در مواردی که دارای ارباب رجوع عمومی و ضروری هستند با حداقل کارکنان آقای، آن واحد دایر خواهد بود.

و موارد بسیاری این دست ولی حتی آمار نشون میده مرد ۲.۶ درصد هستن ولی زنها ۱.۸ درصد کشته‌های کرونا رو شامل میشن.

— سرباز سندی —

دو سال به اجبار یه مرد رو به بردگی میگیرن، بهشون زور میگن، شخصیتشون رو خورد میکنن، غذای درست حسابی بهشون نمیدن، از علایق، خانواده، دوستان و زندگی دورشون میکنن. امکان تحصیل یا کار رو به خاطر ترس همیشگی سربازی ازشون میگیرن و این به نظر خیلی‌ها منطقی و درسته!

سالی نیست که خبر کشته شدن سربازی رو نشنویم!

من خودم رو به عنوان یه سرباز تصور میکنم، یک برنامه نویس هستم که مجبوره دو سال از چیزی که هر روز و سر ساعت در حال پیشرفته دور بمونه

من هر روز میانگین ۸ ساعت کار میکنن و ۲ ساعت رو برای یادگیری چیزهای تازه توی کارم صرف میکنم و با وجود این ۱۰ ساعت باز هم احساس میکنم زمان بیشتری نیاز دارم تا خودم رو توسعه بدم توی کارم.

با این شرایط فرض کنید که برم سربازی و کارهای مورد علاقم رو از دست بدم و نهایتاً یک برنامه نویس پایین رده‌ی بلکه از رد خارج بشم. من گیاه‌خوار مطلق هستم، میرم جایی که نه غذایی که میخورم، نه حرفی که میزنم، نه چیزی که میپوشم نه ساعت خواب و بیداریم نه کاری که میکنم دست خودم نیست. فارغ از کل این‌ها باید فشار روانی و فیزیکی رو هم تحمل کنم. سربازی آدم رو مرد نمیکنه، انسانیت و شخصیت آدم رو خورد میکنه. آدم رو افسرده میکنه، آدم رو نسبت به توهین و تحقیر و اجبار بی‌تفوات میکنه…

– ایتم درد مشترک —

حرف من این نیست که فمینیسم یا جنبش‌های برابری خواه بد هستن، ظلم علیه هر موجودی فارغ از گونه و جنسیت و رنگ پوست و نژاد هم باید محکوم بشه. حرف من اینه که نمیشه گزینشی برخورد کرد. یه جمله دیدم که می‌گفت

فمینیست‌ها قدرت مردان، امتیازات زنان و مسئولیت‌های هیچکدام را می‌خواهند

– عشق سرعت کیوسک —

من طرفدار پرسپولیس هستم، چون رفیقم طرفدار استقلال بود، میخواستم کل کل کنم باهاش تنها دلیلم برای پرسپولیسی بودن همینه. احتمالاً دلیل اونم برای استقلالی شدن همین بوده ولی ازمون بپرسن ۳ تا بازی کن پرسپولیس یا استقلال نام ببرید میمونیم توش.

احتمالاً خیلی از طرفدارن فمینیسم هم چون فقط میخوان شبیه بقیه باشن یا بتونن با بقیه کل کل کنن فمینیسم شدن. خیلی از فیمنیسم‌ها به این دوستان فیمنیسم نما میگن که به نظرم اشتباهه، چون طبق تعریفی که از فیمینست ارائه میشه هر کسی که مدافع حقوق زنان باشه فیمنیست حساب میشه و اصولاً آدم‌ها به دو دسته‌ی فیمینیسم و سکسیستم تقسیم میشن از دید خیلی‌ها!

برای آخرین نکته فقط میگم بدونیم طرفدار چی هستیم، منطقی باشیم و گزینشی انتخاب کردن رو برای رسیدن به برابری کنار بذاریم. اینطوری شاید بتونیم دنیای قشنگتری رو متصور بشیم.

سپاس از اینکه توی این اپیوزد همراه من بودید، خوشحال میشم نظراتتون رو بشنوم.

شب و روزتون خوش و بدرود…

—- بکش سر دنیا، فریادی از شادی – کیوسک —-