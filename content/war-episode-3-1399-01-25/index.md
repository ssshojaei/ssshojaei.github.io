---
title: "جنگ – اپیزود ۳"
path: blog/war-episode-3
tags: [podcast]
cover: ./cover.jpg
date: 1399-01-25
excerpt: آدمیم دیگر! عادت می‌کنیم به همه چیز، حتی جنگ! عادت می‌کنیم که چشم ببندیم روی همسایگی و رفاقت و با هرچیزی که به دستمان رسید همدیگر را از بین ببریم
---


در این قسمت:

-   بلاگ:  [http://vrgl.ir/VLYmr](http://vrgl.ir/VLYmr)
-   دانشمند – هادی پاکزاد
-   سال هشت – سینا حجازی
-   نگفته‌ها – تهم
-   ویکی‌پدیای فارسی

<iframe src="https://castbox.fm/app/castbox/player/id2195745/id189814619?v=8.22.11&autoplay=0" frameborder="0" width="100%" height="500"></iframe>

متن کامل:

آدمیم دیگر! عادت می‌کنیم به همه چیز، حتی جنگ! عادت می‌کنیم که چشم ببندیم روی همسایگی و رفاقت و با هرچیزی که به دستمان رسید همدیگر را از بین ببریم؛ چند سال بعد هم سیاستمداران برایمان تصمیم دیگری بگیرند و میلیونی راه بیفتیم سمت همان همسایه که یک روز با بمب و موشک از ما پذیرایی می‌کرد و امروز مرد و زن و بچه‌شان برایمان غذا می‌آورند و لباسمان را می‌شویند…

فقط این وسط آنچه از بین رفت «بچگی» ما بود که با صدای آژیر قرمز و چادر سیاه و کوپن و کمبود گذشت؛ با سرکوفت شنیدن از مدیر و معاون مدرسه که رزمندگان اسلام را مدام توی سرمان می‌زدند و ما بدون اینکه بدانیم چرا، سرشار از حس شرم و حقارت می‌شدیم که برایشان کاری از دستمان برنمی‌آمد، فقط بلندتر شعارها را تکرار می‌کردیم.

چه می‌دانستیم چند صباح دیگر تعدادی از همان‌ها، نان‌به‌نرخ‌روزخور می‌شوند و سوار گرده شهیدانی می‌شوند که با دل و جانشان برای وطن جنگیدند؟ چه می‌دانستیم بچه‌هایشان می‌شوند آقازاده و سفره انقلاب می‌شود سفره خصوصی خودشان؟ چه می‌دانستیم بچه جنوبی که بیشترین سختی و درد را از جنگ متحمل شده، هنوز هم فقیر است و حتی شاید تنها دلخوشی‌اش خاطره حمام در وان خانه‌ای خرابه است، چون لااقل هنوز پدری بالای سرش بوده که دستی به سرش بکشد. چه می‌دانستیم…

----------

چیزی که شنیدیم، نوشته‌ای بود از مهربانو در ویرگول  
توی این اپیزود میخوام درمورد جنگ حرف بزنم، واژه‌ی تاریک که توی تمام زندگی و تاریخ بشر میشه پیداش کرد. جنگ چیز عجیبیه، همونطور که مهربانو گفت، همون‌هایی که بمب و موشک رو سر ملت ما میریختن، حالا ما رو میهمان خونه‌هاشون میکنن، رخت و لباس‌هامون رو میشورن و غذاشون رو میدن به ما…  
جنگ چطوری همه چیز رو اینقدر تغییر میده!…

— موزیک تکلیف —

از دید عمومی، جنگ یه جور درگیری سازمان یافته و مسلحانه هست که معمولاً طولانیه و بین دولت‌ها ،ملت‌ها یا گروه‌ها صورت میگیره، جنگ‌ها خشونت شدیدی دارن، تابوهایی مثل ننگ آدم کشی رو برمیدارن یا حتی به افتخار تبدیلش میکنن، تلفات جانی و مالی سنگین و گاهی اوقات جبران ناپذیری دارن و یک‌جور تورما و تراژدی برای ملت‌ها به جا میزارن…

افلاطون علت اصلی جنگ رو سرشت ذاتی انسان، مبنی بر ابراز مَحبت به آشنایان و ابراز خشم به بیگانگان میدونه

آیا ذاتی بودن جنگ توجیه‌ای بر مشروع بودن جنگ هست؟ و آیا هرچیزی که توی ذات آدم باشه درسته؟  
مثلاً مردسالاری که به صورت ذاتی توی تمام جوامع بشر دیده میشه

اخلاق کجاست!

از دید نیچه آدم‌ها نیازی به اخلاق برای تشخیص خوب و بد ندارن  
همه به ذات خودشون میدونن که دروغ گفتن بد هست و راستگویی خوب  
تنها دلیل بودن اخلاق این هست که بشه خوب رو بد جلوه داد و بد رو خوب…  
اخلاق هست که کشتن رو میتونه توجیه کنه، اخلاق ابزاری هست برای متغیر کردن خیر و شر و توجیه کارهایی که خیر نیستن

— دانشمند —

هنر و جنگ:  
هنرمندان هم مثل سایر مردم، زیر نفوذ قوانین محیط و جامعه‌ای بودند که توش زندگی میکردند  
علاوه بر اون باید پاسخ گوی خواسته‌های سفارش دهنده‌هاشون یعنی پادشاه‌ها و اشراف زاده ها و ثروتمندها هم میبودند. سفارش دهنده‌ها هم که همیشه یا درحال دفاع از خاکشون یا حمله به خاک بقیه بودند فقط از هنری استقبال میکردند که جنگ و جنگ‌آوری رو ستایش کنه…  
این شیوه که معمولاً به تصویر کشیدن پادشاهان سوار بر اسب و شکوه سربازان وطن پرست بوده همیشه گسترش داشته و احتمالاً تا زمانی که ملت‌ها برای برطرف کردن اختلافاتشون به جنگ متوسل میشن هم ادامه خواهد داشت…

اما گروه دیگری از هنر برای تقبیح جنگ استفاده میکردند و نه تنها جنگ‌ها رو ستایش نمیکردند که چهره‌ی کریه و تلخی‌های بی شمارش رو به تصویر میکشیدند  
کالوت و گویا و پیکاسو، از معروف ترین هنرمندان این دسته هستند

— سال هشت، سینا حجازی —

از دید باروخ اسپینوزا، صلح به معنی نبودن جنگ نیست، همونطوری که آزادی به معنی زندانی نبودن نیست  
کانت توی کتابش به اسم صلح ماندگار میگه، راه رسیدن به صلح آرمانی، پذیرش نظام مردم سالاری توسط دولت‌هاست که به اتحاد آشتی جویانه و قوانین جهان گستر میرسه.

از نظر من همون چیزهایی که باعث ایجاد جنگ‌ها میشن، میتونن باعث توقف جنگ‌ها بشن  
ادیان، منطق و علم دلیل بسیاری از جنگ‌ها هستن که میتونن ابزاری برای صلح باشن

کافیه قبل از مصرف خوب تکان دهیم…

سپاس از شما که شنونده‌ی این با صالح بودید  
شب و روز بر شما خوش و بدرود